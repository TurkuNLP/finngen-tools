Eka! Frist!12 jne.. Tänään oli tarkoitus mennä Atskiin lounaalle, mutta sitten muistin, että E.K. Fast Food -reissulla oli löytynyt George/A21 ravintolan tilalle remontoitava Fig-rafla. Käväisin tsekkaamassa to do -listan linkistä menoa ja kas kummaa, sehän oli tänään avautumassa. Siitä sitten lampsin mestoille ja pääsinkin ensimmäisenä lounasasiakkaana tsekkaamaan touhua. Tähän mennessä ensimmäiseksi lounastajaksi olen päässyt vain Michel ja OX ravintoloihin.
An interesting restaurant in the location of the legendary George, there is a single plate or a business lunch menu on offer.
Other excellent restaurants in the area are Passio, Sinne and Helmi.
Ravintola tarjoaa lounasta joko yksittäisenä lautasannoksena tai sitten liikelounas-menuna. Tänään tarjolla oli: Häränhäntä savoynkaalimuhennoksella (12,50e). Menu (27e) käsitti: Riistaterriiniä friteeratuilla kapriksilla, ylikypsää possun kylkeä tattipolentalla ja punaviinikastikkeella sekä loppuun mausteinen päärynäpiirakka vaniljakastikkeella.
Tilaus ja maksu hoidetaan pöydässä, ollaan ihan kunnon ravintolassa. Itselle valikoitui se menu, kerranhan täällä vaan (todennäköisesti) käydään. Itselle tila toi kauniin muiston siitä George-kerrasta kun pääsin (liian monia) vuosia sitten maistelemaan herkkuja.
Alkuun tuli leipää, joita oli kolmea eri variaatiota (oli pakko ahneuksissa koestaa kaikkia), eli tummaa, (muistaakseni) rieskaa ja vaaleaa. Tähän tuli kylkeen vaahdotettua voita, jonka päälle oli ripsoteltu suolaa. Lämpimän tuoreet leivät oli kuulemma tehty paikan päällä ja kaikki niistä maistuivat erittäin hyville. Vaahdotettu voi oli hieman liian kylmää, jotta se vaahdotus olisi päässyt oikeuksiinsa, mutta noin muuten tämä oli erittäin hyvä aloitus.
Taso ei laskenut kauniin alkuruoan saapuessa paikalle. Riistaterriini oli erittäin maukasta ja sen päälle laitettu sinappi-pinjansiemenkastike toimi erittäin hyvin terriinin kanssa. Vadelma(?)vinaigrette toi väriä lautaselle ja sekä pientä hapokasta makeutta. Pikkelöidyt punasipulit olivat aivan loistavia ja antoivat rapsakkaan hapon sekä snadisti terävyyttä annokseen. Ne friteeratut kaprikset olivat todella erinomainen keksintö! Ihanan rapsakoita suolapommeja, tykkään muutenkin kapriksen kukista, mutta tämä veti ne vielä kovemmalle levelille. Tosi hyvä alkuruoka.
Pääruoka saapui vilkkaasti alkupalojen jälkeen. Lautanen olisi voinut olla lämmitetty, kun näin tasokkaan oloisessa ravintolassa ollaan, mutta toki aika harvoin lounaalla tähän tapaan törmää. Minulle tämä annos ei jotenkin toiminut.
Possu oli murisevan mehukasta ja hyvin kypsennetty, mutta joku maku (tähtianis tai kumina tms) joko possussa tai siinä kastikkeessa oli todella voimakas ja dominoi koko lautasta. Tämä jyräsi niin kasvikset kuin sen tattipolentan alleen. Annos oli muuten oikein hyvin valmistettu, mutta tuo maku jäi pyörimään suuhun vielä pitkäksi aikaa ruokailun jälkeen.
Jälkkäri olikin sitten taas erittäin hyvä ja piirakka vaniljakastikkeen kera antoi herkullisen lopetuksen tälle hyvälle, mutta vaihtelevalle lounaalle.
Kokonaisuutena tämä toimi mielestäni oikein mainiosti ja oli saman tasoista settiä kuin viime viikon perjantaina koestettu Lönkka. Suosittelen kokeilemaan myös tätä ravintolaa.
Sisustus on pelkistetyn tyylikäs ja tekee tilalleen oikeutta. Asiakaspaikkoja löytyy useampaa tyyliä, on baaripöytäsaareketta ja traditionaalisempaa pöytää. Ison kaarevan ikkunan vierestä löytyy oikein viihtyisän oloinen soppi isommalle porukalle. Täällä oli mukava istuskella uudenkarheissa tiloissa ja ihmetellä Kalevankadun vilinää.
Asiakaspalvelu oli erittäin kohteliasta ja sujuvaa, iso kiitos siitä. Täällä tuli erittäin huolehdittu olo ja palvelu oli ammattitaitoista. Kasvissyöjälle oli hintsusti vaihtoehtoja, varmaankin kysymällä löytyy vaihtoehtoja. Lasten kanssa voisi teoriassa tulla, syöttötuolikin löytyy ja tilaa on isommallekin porukalle. Ja mielestäni tämä voisi hyvinkin sopia liikelounaan kohteeksi.
|URL||www.ravintolafig.fi|
|Puhelin||045-2146096|
|Osoite||Kalevankatu 17, Helsinki|
