Etusivu » Ajankohtaista
LEHDISTÖTIEDOTE 17.11.2015
Pohjoismaiden johtava kuljetinketjujen valmistaja Lapua-ketjut Oy on solminut yhden suurimmista kaupoistaan Itävallassa päämajaansa pitävän Andritz Oy:n kanssa. Andritz on yksi Metsä Group Äänekosken biotuotetehtaan päälaitetoimittajista.
– Olemme erittäin iloisia, että saamme toimittaa Äänekosken uraauurtavalle biotuotetehtaalle laadukkaita, kotimaisia kuljetinketjuja, Lapua-ketjut Oy:n toimitusjohtaja Juha Mikkola sanoo.
Lapua-ketjut toimittavat Äänekosken tehtaalle järeitä kuljetinketjuja, joita käytetään biotuotetehtaan alkupäässä, tukkien sisäänsyöttöön, kuorintaan sekä haketukseen liittyvissä kuljettimissa. Lapua-ketjujen toimittama ketjumäärä on yhteensä noin 5,2 kilometriä. Ketjut valmistetaan kokonaan Lapualla, ja toimitukset ajoittuvat ensi vuoden kesään.
– Nyt toimitettavat ketjut ovat tähän käyttötarkoitukseen kiistatta maailman parhaita. Tämä nimenomainen ketjutyyppi on 15 vuoden kehitystyön tulos, jossa ketjun ja muun laitteiston suorituskyky on hiottu viimeisen päälle tehokkaaksi yhteistyössä Andritzin kanssa, Juha Mikkola täsmentää.
Andritz Oy toimittaa biotuotetehtaalle kuitulinjan, puunkäsittelyn, haihduttamon ja kaustisoinnin.
Äänekoskelle rakennettava biotuotetehdas on metsäteollisuuden historian suurin investointi Suomessa. Hankkeen kokonaisinvestointi on noin 1,2 miljardia euroa. Biotuotetehtaan päälaitteiden hankintojen kotimaisuusaste on noin 70 prosenttia. Toteutussuunnittelun työllisyysvaikutukset ovat noin 200 henkilötyövuotta ja kotimaisuusaste 100 prosenttia.
Toimituksille: Kuvia voi ladata osoitteesta
https://www.dropbox.com/sh/8vd36ki5cmli3ai/AAAk4dWef-SluYrNiB1gx7Fna?dl=0
Kuvat on ottanut Hannu Pettinen ja Tuomas Luoma. Kuvissa esiintyvät:
- Lapua-Ketjut Oy: Juha Mikkola ja Tuomas Luoma
- Andritz Oy:
Lisätietoja:
Lapua-ketjut Oy
Juha Mikkola
toimitusjohtaja
puh. 040 554 0512
juha.mikkola@lapua-ketjut.fi
Tuomas Luoma
varatoimitusjohtaja & markkinointipäällikkö
puh. 044 325 3897
tuomas.luoma@lapua-ketjut.fi
Lapua-ketjut Oy on Pohjoismaiden johtava kuljetinketjujen valmistaja saha-, sellu-, paperi-, lämpövoima- ja kemianteollisuudelle. Yrityksen toiminta käynnistyi vuonna 1947 sotakorvaustoimituksista. Tänään Lapua-ketjut on merkittävä erikoisketjujen toimittaja Pohjoismaissa, Baltian maissa ja Venäjällä. Vientiä on myös Latinalaiseen Amerikkaan, Afrikkaan sekä Kaukoitään. Vuonna 2002 ketjunvalmistus siirtyi yksityiseen omistukseen. Yritys työllistää Lapualla sijaitsevassa toimipisteessä noin 50 henkilöä. Vuonna 2014 Lapua-ketjujen liikevaihto oli 6,5 miljoonaa euroa. www.lapua-ketjut.fi
› Lataa lehdistötiedote
Valitse kestävin
KYSYTTÄVÄÄ KETJUISTA?
Soita +358 (0)6 435 1200
