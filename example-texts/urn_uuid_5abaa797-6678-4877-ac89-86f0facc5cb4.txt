Tällä viikolla Ylen Tangomarkkinat-juontajan roolissakin toimiva
Marko Maunuksela julkaisee 13.6. toisen pitkäsoittonsa nimeltään Kaunista ja hyvää
– Uudella albumilla myös Markon oma sanoitus
Marko Maunuksela julkaisee 13.6.2012 toisen pitkäsoittonsa. Albumin nimikkokappale Kaunista ja hyvää on julkaistu juuri myös radiosinglenä. Ohessa tulevan albumin kansi.
Tuleva albumi tulee tarjoamaan tuhdin paketin musiikkia sekä kuulijoille, että tanssijoille. Levylle tulee myös vakavia ja kantaaottavia aiheita joista yksi on Markon omasta kynästä lähtenyt. Näin Marko avaa myös uuden kirjan elämässään julkaistessaan elämänsä ensimmäisen laulutekstin ”Enkelin kahdet kasvot”. Tekstin viimeistelyssä Markoa auttoi ammattisanoittaja Lasse Wikman.
– Olen kirjoittanut Enkelin kahdet kasvot -laulun perheväkivallasta, mutta tekstin voi hyvinkin halutessaan avata myös monella muulla tavalla. Perheväkivalta sen monine muotoineen on vakava aihe, josta halusin kirjoittaa, koska siitä ei puhuta ollenkaan tarpeeksi ja kuitenkin sitä esiintyy hyvinkin paljon, kertoo Marko.
Levyn tuottajakaksikkona toimivat Pertti Jalonen ja Toni Nygård ja vastaavana tuottajana Ilkka Vainio. Kappaleiden taustat on soittanut Markon oma Fantasia-orkesteri, joka on saanut lisävahvistusta mm. jousi- ja puhallinmuusikoista. Vaikka levyn linja on sovituksellisesti viety astetta popimpaan suuntaan lupaa Marko silti jatkaa keikkapaikoilla hyvin samalla tanssittavalla linjalla kuten aiemminkin.
– Levy on hyvin tärkeä kokonaisuus itselleni. Olen kiitollisessa asemassa, että jo näinkin pian ensimäisen albumin jälkeen voin työstää alan parhaimpien ammattilaisten kanssa uutta levyä. Siitä erityiskiitos Ilelle ja Sonylle! Toiselle levylle on luonnollisestikin asetettu entistä enemmän odotusarvoa ja levy antaa selkeitä suuntaviivoja jo pidemmälle tulevaisuuteen. On myös hyvin tärkeää kokonaisuuden kannalta, että olen saanut työstää levyä oman orkesterin kanssa. Pidän ehdottoman tärkeänä osana, että orkesteri on sulavassa yhteistyössä artistin kanssa ja artisti yksi osa koko toimivaa orkesteria! Tämä on yksi tae pitkäjänteiseen työhön!, jatkaa Marko.
Marko nähdään myös juontajana sekä esiintymässä TV:ssä ja radioissa
Marko muistetaan myös vuoden 2010 Tangokuninkaana ja hän jatkaa tangon viitoittamalla tiellä nyt myös juontajapesteissä:
Helatorstaina 17.5. Marko nähdään mm. Tangomarkkinat-laulukilpailun Semifinaalin karsintalähetyksen nettijuontajana; koko päivän kestävä Tangomaraton, joka käydään Turussa Ravintola Galaxissa, nähdään suorana nettistreamauksena yle.fi/tangomarkkinat -sivuilla.
Lisäksi Marko toimii Silja Europalla 17.6. järjestettävän Meritangot-risteilyn juontajana. Mukana risteilyllä ovat myös Tangomarkkinat-finalistit.
Seinäjoen Tangomarkkinoilla konsertoidaan 13.7. Yle TV1:n taltioima Muistojen polku -konsertti, jonka toisena juontajaisäntänä Marko nähdään. Marko myös laulaa konsertissa ja 37-miehisen orkesterin solisteina nähdään Markon lisäksi mm. Jari Sillanpää, Amadeus Lundberg ja Jenna Bågeberg. Lisää >>. Kyseinen konsertti kuuluu TV1:n syyskauden ohjelma-antiin. Samana päivänä 13.7. Yle TV1:ssä nähdään uusintana Tangon maailmat -konsertti, jonka yhtenä solistina Marko esiintyy.
Radio Suomen Puhelinlangat laulaa -toivekonsertin vieraana Marko on 6.7. ja luvassa on alkukesästä myös monia paikallisradio-haastatteluja ja muuta mediajulkisuutta.
Kuuntele Kaunista ja hyvää -single Markon Facebook-sivuilla!
www.facebook.com/maunuksela.marko
Kaunista ja hyvää, CD 13.6.2012
1. Sateentekijä
2. Viimeinen vieras
3. Kaunista ja hyvää
4. Kesäheila
5. Enkelin kahdet kasvot
6. Tulikirjaimet
7. Yön tyhjyyteen
8. Silmät etsii toista
9. Jätä hänet
10. Kahdeksanteen taivaaseen
11. Pihalla
12. Kesän kaunein päivä
p & c 2012 Sony Music Entertainment Finland Oy & Suomen Mediamusiikki Oy
Marko kiertää tanssikeikoilla Fantasia-yhtyeen kanssa – täyden keikkakalenterin voimalla!
Tulevia esiintymisiä
– Ma 14.05. Tartu Mikkiin, nauhoitus (TV2)
– To 17.05. Turku, Tangomaraton (Galax)
– To 17.05. Yle, Radio Suomi/Kesätanssit
– La 19.05. Tampere, Rav. Seurahuone
– Ti 22.05. Helsinki, Yksityistilaisuus
– Pe 25.05. Helsinki, Wanhan Tanssikellari
– La 26.05. Liperi, Liperin Lava
– To 31.05. Helsinki, M/S Nordlandia
– La 02.06. Sievi, Urjanlinna
– La 09.06. Helsinki, Senaatintori
– La 09.06. Raisio, Huvilintu
– Ma 11.06. Radio Sun, Viikon vieras
– Ke 13.06. Levy Kaupoissa!
– Ke 13.06 MTV3, Huomenta Suomi, klo 8.50
– Pe 15.06. Oulu, Nightclub Tähti
– Pe 15.06. Radio Pooki, klo 18-21
– La 16.06. Kuopio, Ilveskasino
– Su 17.06. Turku, Silja Europa
– Pe 22.06. Turku, Uittamo
– La 23.06. Lappajärvi, Halkosaari
– La 30.06. Oulu, Suven Sävel
– Pe 06.07. Yle, Radio Suomi, klo 18-21
– La 07.07. Jämijärvi, Jämi Fly In & Air Show
– Ke 11. – Su 15.07. Seinäjoki, Tangomarkkinat
– Pe 13.07. Seinäjoki, Muistojen polku -konsertti (TV1)
– Pe 13.07. TV1, Tango maailmat -konsertti (uusinta)
– La 21.07. Vilppula, Vehkakosken Lava
– To 26.07. Seinäjoki, Hot. Cumulus
– Pe 27.07. Tuulos, Kapakanmäki
– La 28.07. Salo, Katiskanmäki Firapeli
– Pe 03.08. Virrat, Hiekkaranta
– La 11.08. Tuusniemi, Huvikeskus Hojohojo
– Ma 13. – To 16.8. Turku, Silja Europa
– La 18.08. Paavola NS-talo
– Ti 21.08. Harjavalta, Hot. Hiittenharju
– Pe 24.08. Lempäälä, Nurmen Lava
– La 25.08. Jyväskylä, Jyväshovi
jne.
– muutokset mahdollisia
