Ford Transit Connect ja Transit Connect Active
Fordin mallistoon uudet alennetun autoveron pakettiautot (N1) Ford Transit Connect ja Transit Connect Active
- Ford Transit Connect Trend ja Active L2-mallit kuuluvat 2501 kg:n kokonaispainonsa ansiosta alennetun autoveron luokkaan.
- Malli on saatavana sekä kuusivaihteisella manuaalivaihteistolla että automaattivaihteistoilla (A8).
- Tuotanto on käynnistynyt, ja ensimmäiset autot saapuvat Suomeen alkuvuonna 2021.
VANTAA 3.12.2020 - Ford tuo laajaan pakettiautomallistoonsa Transit Connect Trend ja Transit Connect Active L2-mallit, joiden kokonaispaino on 2501 kg. Tuotteiden valmistus on käynnistynyt Fordin tehtaalla Valenciassa, ja ensimmäiset autot saapuvat Suomeen alkuvuonna 2021.
Ford Transit Connect -mallisto on kilpailukykyisesti hinnoiteltu. Trend-mallin hinta on alkaen 25 294,56 euroa ja Active-mallin alkaen 29 040,29 euroa. (Koko malliston hinnat ja varusteet ovat liitteenä.)
Transit Connect on saatavana sekä manuaali- että automaattivaihteistolla, ja moottorina on taloudellinen Ford EcoBlue 1.5 TDCi 120 hv -dieselmoottori.
Active-mallissa katumaasturimaisuutta sekä kattava vakiovarustelu
Transit Connect Activen katumaasturimainen ulkonäkö yhdistyy kattavaan vakiovarusteluun. Activen ulkoisia ominaisuuksia ovat muun muassa 17" Foundry Black -kevytmetallivanteet, puskureiden hopeanharmaat urheilulliset alalistat, musta Active-etusäleikkö, mustat leveät korin kylkilistat ja Active-logot. Korkeamman maavaransa ansiosta se sopii erinomaisesti sekä yrityksille että aktiiviseen vapaa-ajankäyttöön.
Mallissa on kattavasti vakiovarusteita, muun muassa:
- 1+1-etuistuimet
- Kaksoisautomaatti-ilmastointi
- Avaimeton käynnistys sekä kauko-ohjattava keskuslukitus
- Peruutuskamera
- Parkkitutka
- Lämmitettävä tuulilasi ja automaattiset tuulilasinpyyhkijät
- Polttoainekäyttöinen lisälämmitin kellolaitteella
- Ajovakauden hallintajärjestelmä ESC sisältäen mäkilähtöavun ja luistonestojärjestelmän
- Ajomukavuutta ja suorituskykyä epätasaisille teille
Ajomukavuutta ja suorituskykyä epätasaisille teille
Maavara on Transit Connect Active L2 -mallissa 166 mm ja Grand Tourneo Connect -mallissa 161 mm, minkä ansiosta ne tarjoavat entistä paremman ajomukavuuden epätasaisilla teillä. Lisäksi Transit Connect Trend ja Active M6 -malleihin on saatavissa valinnaisvarusteena tehtaalta mekaaninen tasauspyörästön lukko (mLSD), joka lisää ajovarmuutta ja ajettavuutta muun muassa hiekkateillä.
Mekaaninen tasauspyörästön lukko jakaa vääntöä enemmän sille pyörälle, jolla on parempi pito. Se on erinomainen vaihtoehto nelivedolle, Tasauspyörästön lukolla varustettujen autojen kantavuus ja polttoainetaloudellisuus ovat samat kuin perusmallissa.
Kalustonhallintaa helposti yhteysominaisuuksien avulla
Kaikissa Transit Connect -malleissa on vakiovarusteena FordPass Connect -modeemi, joka yhdistettynä älypuhelimeen ladattavaan FordPass Pro -sovellukseen tekee Transit Connectista liikkuvan toimiston.
FordPass Pro -sovelluksen avulla on mahdollista hallinnoida viittä autoa, minkä ansiosta se on järkevä ratkaisu esimerkiksi pienille yrityksille. Järjestelmä kertoo mm. autojen sijainnit, joten yrittäjä näkee hyvin kuljetusten sujuvuuden reaaliajassa. Lisäksi järjestelmä kertoo mahdollisista huoltotarpeista, mikä auttaa autojen käyttöajan optimoinnissa.
Biopohjainen HVO-diesel polttoaineena
Biopohjaista HVO-dieseliä voi käyttää sekä Transit Connect että Tourneo Connect 1.5 TDCi -malleissa mallivuoden 2019.75 autoista alkaen.
Muita HVO-yhteensopivia Ford-malleja ovat Transit ja Transit/Tourneo Custom (MV 2019.75 alkaen).
Tyyliä ja tilaa myös henkilökuljetuksiin
Alennetun autoveron pakettiautomallien lisäksi Ford esittelee myös uuden Grand Tourneo Connect Active -tila-auton A8-automaattivaihteistolla. Malli sopii erinomaisesti sekä yksityis- että yrityskäyttöön, ja on saatavilla 5- tai 7-paikkaisena. Moottorina on Ford EcoBlue 1.5 TDCi 120 hv -dieselmoottori.
Myös Grand Tourneo Connect Activen vakiovarustus on erittäin kattava. Mallin vakiovarusteisiin kuuluvat muun muassa:
- Lämmitettävät 1+1 etuistuimet
- 17” Foundry Black -kevytmetallivanteet
- Ajovaloautomatiikka ja saattovalot
- Lämmitettävä tuulilasi ja automaattiset tuulilasinpyyhkijät sadetunnistimella
- Xenon-ajovalot ja LED-päiväajovalot
- Kauko-ohjattava keskuslukitus
- Avaimeton käynnistys
- Polttoainekäyttöinen lisälämmitin kellolaitteella (dieselmalleissa)
- Peruutuskamera.
- matkustamon sivuliukuovat auton molemmilla puolilla
Vakiona olevia turvallisuusvarusteita ovat muun muassa:
- Kuljettajan ja etumatkustajan turvatyynyt sekä sivuturvatyynyt
- Turvaverhot
- Edistykselliset kuljettajaa avustavat teknologiat, esimerkiksi: kaistanpitoavustin, kaistavahti ja kuljettajan vireystilan valvonta.
- ESC ajovakauden hallintajärjestelmä on sisältäen mäkilähtöavun ja luistonestojärjestelmän.
Grand Tourneo Connectin hinta autoveroineen on 41 021,81 € (M1 henkilöauto). Mallin arvioitu polttoaineen kulutus on 6,1 l/100 km ja arvioitu CO2-päästöarvo 161 g/km (WLTP). 1
Ford Transit Connect, polttoaineen kulutus alkaen 5,1 l/100 km, CO2-päästöt alkaen 136 g/km.
Ford Tourneo Connect, polttoaineen kulutus alkaen 6,1 l/100 km Co2-päästöt alkaen 161 g/km.
1 Ilmoitettu polttoaineen/energian kulutus, CO2-päästöt ja sähkökäyttöinen toimintamatka mitataan Euroopan parlamentin ja neuvoston asetuksessa (EY) 715/2007 ja komission asetuksessa (EU) 2017/1151 sekä niiden viimeisimmissä lisäyksissä ilmoitettujen teknisten vaatimusten ja tietojen mukaisesti. Mittaukset suoritetaan käyttäen World Harmonised Light Vehicle Test Procedure (WLTP) -mittaustapaa. Polttoaineen kulutus ja CO2-päästöt määritetään mallikohtaisesti, ei yksittäiselle ajoneuvolle. Sovellettava vakiotestausmenetelmä mahdollistaa vertailun eri ajoneuvotyyppien ja eri valmistajien välillä. Auton polttoainetaloudellisuuden lisäksi ajotapa ja muut ei-tekniset tekijät vaikuttavat auton polttoaineen-/energiankulutukseen, CO2-päästöihin ja sähkökäyttöiseen toimintamatkaan.
Transit Connectin kansainvälinen mediapankki löytyy täältä.
Ota yhteyttä Varaa koeajo Tilaa uutiskirje
