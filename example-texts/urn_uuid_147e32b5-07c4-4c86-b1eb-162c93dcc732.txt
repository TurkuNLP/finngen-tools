Tapahtumat → Stimpparisteily vol.4
Stimpparisteily vol.4
Ajankohta: 1.11.2016 klo. 12:30
Paikka: MS Baltic Queen
Tyyppi: Bileet
Saammeko esitellä: STIMPPARISTEILY VOL.4!
Jo neljättä kertaa keltahaalarit valtaavat marraskuisen Itämeren, kun Stimpparisteily vol.4 pärähtää käyntiin 1.11.! Huiskuta siis pölyt seilorinlakkisi päältä ja valmistaudu karjumaan HIIO-HOI sydämesi kyllyydestä, sillä psykopaatilla ei menoa taatusti pidätellä!
Tuttuun tapaan risteilyn ikäraja on 18 vuotta, siispä nuorimmatkin keltaiset merimiehemme ja -naisemme pääsevät nauttimaan laineiden hellästä liplatuksesta. Hinnankaan puolesta ei tarvi jäädä kotisatamaan käkkimään, sillä koko reissu kustantaa bussin tullessa täyteen vaivaiset 42 euroa, sisältäen risteilyn 4 hengen hytteihin majoittuen, bussikuljetuksen, haalarimerkin sekä aamiaisbuffetin! Mikäli syystä tai toisesta et aamiaiselle ennätä, on aamiaiskuponki mahdollista käyttää myös laivan kahviloissa ennen laivan lähtöä takaisin Helsinkiin. Tyhjin laukuin saatika vatsoin ei siis kotiin tarvitse lähteä!
Ohjelma:
Tiistai 1.11.
- Lähtö Jyväskylästä bussilla ti 1.11.2016, noin klo 12:30, Agoran edestä. Ole paikalla viimeistään klo 12:20 nimenhuutoa varten!
- Saapuminen Helsingin satamaan, laivan lähtö klo 17:30
- Illallisbuffet halukkaille klo 17:30 alkaen
- Illanviettoa :)
Keskiviikko 2.11.
- Yhteinen aamiainen keskiviikkona klo 7:00 alkaen
- Laivasta poistuminen terminaalin kautta ja busseihin nousu, shoppailut Tallinnassa, aikataulu tarkentuu
- Takaisin laivaan viimeistään klo 12:00
- Laiva kohti Helsinkiä klo 12:30
- Lounas halukkaille klo 12:00 alkaen
- Takaisin Helsingissä klo 16:00
- Bussikuljetus Jyväskylään klo 17:00, perillä ollaan noin klo 22:00
Ruokailujen hinnat ennakkoon ostettuna (halvemmat, kuin paikan päällä!):
- illallisbuffet 33e
- lounas 25e
- aamiaiskupongin arvo 10,50e
ILMOITTAUTUMINEN
Ilmoittautuminen tapahtuu tämän sivun kautta 21.9. klo 12 alkaen. Ilmoittautuminen sulkeutuu keskiviikkona 28.9. klo 12!
TÄRKEÄÄ! Ilmoittautuessasi kirjoitathan lisätietokenttään:
1) SYNTYMÄAIKASI muodossa pp.kk.vv (EI sotun loppuosaa)
2) ATERIAVARAUKSESI
3) HYTTIPORUKKASI NIMI : Sovi 3 kaverisi kanssa hyttiporukka ennakkoon ja keksikää hytillenne nimi. Kun ilmoittaudutte, kirjoittakaa JOKAINEN hyttinne nimi lisätiedot -kenttään.
HUOM! Ne osallistujat, joiden ilmoittautumisesta ei käy ilmi hytin nimeä, sijoitetaan täysin mielivaltaisest hytteihin muiden samankaltaisten rutjakkeiden kanssa eikä hyttijakoon täten pääse itse vaikuttamaan!
Legendat kertovat rannalle ruikuttamaan jääneiden katuvan päätöstään hautaan asti. Tämä on siis se reissu, josta ei kannata jäädä paitsi ;)
Too long, didn't read (sinä senkin...):
MITÄ? Stimpparisteily vol.4
MISSÄ? M/S Baltic Queenillä Itämerellä
MILLOIN? Tiistaina 1.11. - keskiviikkona 2.11.
MITÄ MAKSAA? 42 euroa, sisältäen hytin, bussikuljetukset, aamiaisbuffetin ja uniikin haalarimerkin
Ilmoittautuminen on sulkeutunut.
