Opetuksen ydin on vuorovaikutuksessa. Nyt kun opettaja ja luokkakaverit ovat kaukana toisistaan, on erittäin tärkeää ottaa käyttöön erilaiset digitaaliset työvälineet, joilla yhteys on mahdollista luoda. Tredun työkalupakissa on laadukkaita ja toimivia ohjelmia, joiden käyttö tekee helpoksi opettajan tavoittamisen ja opetukseen osallistumisen.
Etäopetusta toteutetaan Tredun virallisilla välineillä Teamsilla ja Moodlella. Teams on tarkoitettu viestintään ja liveyhteyden pitämiseen. Sen avulla voidaan myös nauhoittaa pidettyjä tunteja/opetustuokioita. Moodle on tarkoitettu tehtävien tekemiseen ja itseopiskelua varten. Siellä on paljon erilaisia välineitä, joilla voidaan toteuttaa monipuolista etä- ja itsenäistä opiskelua.
Mikäli opiskelijan on mahdollista käyttää tietokonetta opiskelussaan, ovat monet toiminnot helpompia, mutta ohjelmat toimivat myös älypuhelimella ja sillä voi hyvin osallistua esimerkiksi oppitunnille Teamsissa. Tällöin vaaditaan vain ilmaisen sovelluksen lataaminen ja siihen koulun tunnuksilla kirjautuminen.
Katso tästä helpot ohjeet ohjelmien käyttöön:
Ohjeet opiskelijan Teamsiin kirjautumiseen
Teams-ohje helpolla suomen kielellä OSA 1
Teams-ohje helpolla suomen kielellä OSA 2
Ohje Moodleen kirjautumisesta
Tredu tarjoaa opiskelijoille myös verkkokoulutusta digivälineiden käyttöön
Seuraavat avoimet koulutukset: Torstai 2.4.2020 klo 8.30 – 9.30. Linkki koulutukseen tässä. Kirjautuminen omilla koulun tunnuksilla @edu.tampere.fi ja Wilman salasana vaaditaan.
Kun haluat tukea etäopiskeluun:
Digituen huone opiskelijoille Teamsissa: keskiviikkoisin 8.30-9.00 ja torstaisin 15.00-15.30. Paikalla aineenopettaja, S2-opettaja ja opinto-ohjaaja. Suora linkki keskiviikon huoneeseen tässä. Suora linkki torstain huoneeseen tässä.
Löydät pian myös usein kysytyt digikysymykset ja vastaukset Osaavan Tredun sivuilta.
Wilma ja Moodle –chat: Etsi Teamsista tiimi nimeltä Wilma/Moodle -ohjaus RoosaH. ja liity siellä kokoukseen. Chatin aukiolo 3.4. pe 8.30-10.30, 8.4. ke 9-1, 20.4. ma 14-16, 29.4. ke klo: 14-16, 5.5. ti klo: 14-16, 15.5. pe klo: 9-11, 19.5. ti klo: 12-14, 10.6. ke klo: 12-14.
Jos olet unohtanut tunnuksesi ota yhteyttä opintotoimistoon.
Jos kirjautumisessa on muita ongelmia, voit lähettää sähköpostia Tredun atk-tuelle osoitteeseen tredu.helpdesk@tampere.fi.
