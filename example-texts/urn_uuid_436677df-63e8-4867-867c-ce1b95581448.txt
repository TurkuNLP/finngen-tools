KLiNGEL tarjoaa laajan valikoiman upeita naisten saappaita sekä koroilla että ilman. Haluamme tarjota kaikille naisille mahdollisuuden löytää juuri ne täydelliset talvijalkineet, joita olet aina etsinyt! KLiNGELin saappaat on valmistettu laadukkaista materiaaleista ja ammattitaitoinen työstö takaa, että saappaissa voi kulkea kaudesta toiseen. Näyttävät yksityiskohdat takaavat, että saappaat kääntävät katseita. Tervetuloa shoppailureissulle ihanien saappaiden maailmaan!
Saappaat kuuluvat ehdottomasti jokaisen talven vaatevarastoon, koska Suomen pohjoisissa sääoloissa suuri osa vuodesta vaatii kunnon jalkineita. Kunnon talvisaappaat kestävät kylmää ja kosteaa ja suojaavat jalkoja ja sääriä niin viimalta kuin pakkaseltakin. Meidän laajasta valikoimastamme löydät varmasti juuri sinun makuusi istuvat.
Saapasjalkineilla on pitkä historia. Aivan ensimmäisiä merkkejä sääriä suojaavista jalkineista löytyy roomalaisten ajoilta. Viime vuosinakin muodissa käyneet gladiaattorisandaalit, eli pitkälle sääreen sidotit nyörisandaalit voi nähdä ensimmäisinä korkeina jalkineina. Nyörien väliin saatettiin asetella tai ommella nahkapalasia suojaamaan säärtä ja pohjetta. Rotevampia ja enemmän nykyisten talvisaappaiden kaltaisia, korkeavartisia saappaita valmistettiin sen sijaan tunnetusti jo 1600-luvulla. Silloin ne kuuluivat vakiovarusteena ratsuväen univormuun ja pysyivät erityisesti miesten asuissa seuraavien vuosisatojen ajan. 1900-luvulla liikennemuodot kehittyivät nopeasti ja hevosen selästä siirryttiin nopeasti muihin kulkuvälineisiin. Se tarkoitti myös hetkellisesti saappaiden käyttötarkoituksen kyseenalaistamista. Kätevinä ja mukavina jalkineina ne kuitenkin löysivät tiensä nopeasti naisten muotiin. Hameväen käytössä saappaat saivatkin lisää huomiota muodikkaana vaatekappaleena ja ne ovat nauttineet jatkuvasti uudistuvista trendeistä ja uusista malleista. Ratsastussaappaat ovat pitäneet pintansa vuosisatojen ajan ja nykyäänkin muodikkaat ratsastussaappaat tunnistaa ohuesta materiaalista, klassisen pienestä korosta ja usein myös solkikoristeesta. Ne ovat siis ulkonäöltään lähellä ratsastuksessa käytettäviä urheilusaappaita. Muita pidettyjä saapasmalleja ovat muun muassa paksut ja lämpimän näköiset, vuorelliset saappaat, korkokenkäsaappaat ja kiilakorkosaappaat.
SAAPPAAT KLINGELILTÄ
Saappaat ovat kuuluneet naisten muotiin jo pienen ikuisuuden ja ei ihmekään, sen verran upea näky ovat saappaisiin verhotut sääret niin syksyllä kuin talvellakin! Saappaat on helppo yhdistää sekä hameisiin että housuihin ja ne sopivat lähes tilanteeseen kuin tilanteeseen. Mitkä ovatkaan ihanammat talvikengät kuin naiselliset mutta lämpimät saappaat?
KLiNGEL tarjoaa laajan valikoiman upeita naisten saappaita sekä koroilla että ilman. Meidän valikoimastamme löydät varmasti juuri ne täydelliset talvisaappaat, joita olet etsinyt! Jokaiseen tyyliin löytyy sopivat saappaat, etsit sitten klassisen tyylikkäitä nahkasaappaita, urheilullisia varrellisia ulkokenkiä tai näyttävän korkeita ylipolvensaappaita. Mallistoistamme löytyvät niin rouheat, tolppakorkoiset saappaat kuin trendikkäät kiiltonahkasaappaat sekä paljon muita tyylejä. Näyttävät yksityiskohdat takaavat, että saappaat kääntävät katseita! Valikoimistamme löydät muun muassa:
Talvisaappaat
Nyörisaappaat
Kiilakorolliset saappaat
Ratsastussaappaat
Nahkasaappaat
KLiNGELin saappaat on valmistettu laadukkaista materiaaleista ja ammattitaitoinen työstö takaa, että saappaissa voi kulkea kaudesta toiseen.
TUKEVASTI TASAPAKSUISSA POHJISSA
Talvella maa voi usein olla liukas ja tiet ja kadut ovat petolliset jääpeitteen alla. Siksi talvikengissä on erittäin tärkeää, että niissä on pitoa antava ja tukeva pohja. Talvisaappaan ulkopohja saa mielellään olla kumia, jotta se antaa parhaan tuen liukkaalla. Liukkaanpitävissä, tasapaksuissa talvisaappaissa voi huoletta reippailla jäiselläkin tiellä ja ne ovat turvallisuuden lisäksi usein uskomattoman mukavat. Talvisaappaissa on usein paksu sisävuori ja jos kenkään vielä mahtuu paksut sukat, ovat ne pehmeydeltään jo melkein tohvelien tasoa. Tukevat mutta pehmeät saappaat ovat korvaamattomat jalkineet esimerkiksi koiraa ulkoiluttaessa tai muuten reippaalla kävelylenkillä talvipäivänä.
Matalakorkoiset tai pohjaltaan tasapaksut saappaat ovat ulkonäöltään usein hieman urheilullisen näköiset. Ne ovat monen suosikkeja juuri monikäyttöisyytensä vuoksi, niitä voi käyttää niin työmatkalla, kaupunkikierroksella kuin kunnon kävelylenkilläkin.
Meiltä löydät niin lämpimästi topatut, perinteiset talvisaappaat kuin myös sirommat, kukin koristellut talvijalkineet.
PIENI KORKO ANTAA SUUREN VAIKUTUKSEN
Kenkämalleissa ylivoimainen suosikki on kenkä keskikorkealla tolppakannalla. Se on sekä mukava että edustavan näköinen ja on usein kaiken lisäksi hyvä jalalle. Pieni, muutaman sentin korkuinen kanta tekee nimittäin hyvää koko kehon asennolle ja tukee myös jalkaa viistossa asennossa. Pieni korko antaa hyvän tunteen ja sen päällä jaksaa usein pidemmänkin päivän. Kengän korko tekee suuren vaikutuksen koko olemukseen ja erityisesti ryhdikkyyteen. Vaikka kantapäät saisivat vain lyhyen, parin sentin noston, näkyy se kokonaiskuvassa selvästi kohentuneena ryhtinä. Siksi monet pitävät pienikorkoisista naisten kengistä ja siksi ne ovat myös aina muodikkaita ikisuosikkeja.
Kun on kyse saappaista, on vuodenaika usein syksy, talvi tai kevät. Silloin sääolosuhteet asettavat vaatimuksia pukeutumiseemme ja erityisesti kengissä tulee kiinnittää huomiota niiden erityisominaisuuksiin. Saappaat suojaavat niin kylmältä kuin märältäkin, mutta myös jalkineen pohjaan kannattaa kiinnittää erityistä huomiota. Usein kengissä voi olla muovipohja ja silloin kannattaa tehdä kierros suutarille ja laitattaa korkoihin kumilaput. Muutaman sentin korkuinen tolppakorko on varmasti ihanteellisin talvikengän korkomalli. Mitä leveämpi korko, eli kanta on, sitä tukevampi pito.
Matalakorkoisiin saappaisiin lukeutuvat niin ratsastussaappaat, cowboysaappaat, monet ylipolven ulottuvat maksisaappaat sekä ne kaikista perinteisimmät klassiset naisten saappaat. Valitsemalla matalakorkoisen kenkämallin voi kengän valinnassa sen sijaan siirtyä valitsemaan saappaan varren ominaisuuksia. KLiNGELiltä löytyy paljon pohkeesta säädettäviä saappaita ja malleja, joissa on valmiiksi leveä varsi. Riippuen kengän materiaalista, voi varsi olla kiiltävä tai matta, värikäs tai hillitty tai koristeellinen tai pelkistetty. Pienet ja esimerkiksi metalliset koristeet sopivat useimpiin tilanteisiin ja tyyleihin, sen sijaan värikkäät ja kuvioidut bootsit toimivat takuuvarman pirteinä väripilkkuina.
NÄYTTÄVÄSTI KORKEAKORKOISISSA TALVISAAPPAISSA
Korkeakorkoiset saappaat symboloivat usein naiseutta. Imarrellessaan tiukasti sääriä, ovat ne sekä erittäin naisellisen näköiset että uhkuvat itsevarmuutta. Ne ovat erityisen hienot sukkahousujen päälle mekon tai hameen kanssa, mutta myös trendikkään coolit housujen päälle vedettyinä. Korkeat korot voivat olla ohuet tai paksut ja edustavat molemmat omanlaistaan tyyliä. Kapeat korkokengät, eli piikkarit tai piikkikorkokengät, vaativat kantajaltaan taidokkuutta ja erityisesti myös itsevarmuutta. Upean näköiset piikkarisaappaat kääntävät varmasti muiden huomion sinuun. Paksuja korkoja nimitetään usein tolppakoroiksi ja niitäkin löytyy päätä huimaavissa pituuksissa. Korkeat tolppakorot viestivät kantajastaan uskallusta ja asennetta ja takaavat ihailuja näyttävyytensä ansiosta.
Korkeakorkoisissa kengissä korostuu hyvä muotoilu ja jalkapöydän hyvä tuki. Kengissä on hyvä olla pehmustettu lesti, joka vaimentaa jalkaan kohdistuvaa rasitetta.
Monissa kengissä on usein muovipohja ja silloin on tärkeä pyytää suutaria vaihtamaan tilalle vähintään kumiset korkolaput. Jotta askel olisi vielä sitäkin vakaampi, kannattaa kysyä jalkapöydän alle laitettavista laajemmista kumilapuista. Ne takaavat varman pidon eikä silloin tarvitse huolehtia tanssijalan liikkeiden rajoittamisesta!
SAAPASTYYLIÄ
Saappaat ovat yksi naisten pukeutumisen kulmakivistä, eikä vähiten niiden monen kuukauden käyttösesongin takia. Saappaat on kauniit vetää housunlahkeiden päälle tai sukkahousujen suojaksi hameen kanssa. Erityisesti kapeavartiset saappaat imartelevat jalkoja ja antavat nopeasti ripauksen naisellisuutta mihin tahansa asuun.
Laadukkaat saappaat ovat usein kauniit ja yksityiskohtaiset. Tukevasta materiaalista valmistettuihin varsiin saa hyvin lisättyä koristeellisia yksityiskohtia kuten solkia, hapsuja, koristetikkauksia tai materiaaliin painettuja kuvioita tai reikämuodostelmia. Siksi näyttävien saappaiden voi antaa näkyä ja jopa olla asun määrittelevä osa! Katu-uskottavilla bikerbootseilla asukokonaisuuteen saa asennetta ja rockhenkeä kun taas kasmirneuleen ja pillifarkkujen kanssa yhdistetyillä ratsastussaappailla asusta saa rennon sporttisen mutta edelleen huipputyylikkään. Värikkäät cowboysaappaat antavat piristävää potkua niin farkkutakin kuin vaikkapa mustan mekon kanssa. Mekko tai hame yhdistettynä saappaisiin nouseekin tasaisin väliajoin puheenaiheeksi. Ulkona yhdistelmä on korvaamaton ja yhdistämällä yllättäviä materiaaleja keskenään saa raikkaita ja mielenkiintoisia asukokonaisuuksia. Syksyllä ja keväällä voit vaikka yhdistää ohuet nahkasaappaat kesäisempään mekkoon, jolloin saat asusta rohkealla tavalla ajattoman sesonkien välissä. Saappaiden ja mekon tai hameen yhdistelmä sisällä onkin hieman kiistellympi juttu. Toisten mielestä saappaat eivät kuuluu sisäkäyttöön, kun taas toiset eivät näe siinä ristiriitaa. Ajatus siitä, että saappaat eivät kuuluisi jalkaan sisätiloissa lienee pohjautuvan ajatukselle sään ja talvikelien kuluttamista jalkineista. Kunhan huolehtii saappaiden kunnosta ja pyyhkii pois liat, niin emme näe syytä olla pitämättä ohuita saappaita myös sisällä. Toisaalta saapassesongin ajan työpaikalla voi pitää valmiina sieviä sisäjalkineita, joihin voi vaihtaa ulkoa tultua. Talvisaappaat kun kuitenkin ovat lämpimät ja pitkän päivän aikana on hyvä antaa sekä jalkojen että kenkien tuulettua.
Erottaudu uniikeilla saappailla. Talviaikaan Suomen kaduilla on kovin mustaa ja yksiväristä. Monet pukeutuvat mielellään tummiin vaatteisiin, vaikka pimeänä vuodenaikana saisi nimenomaan itse loistaa värikkäillä vaatteilla. Nykyään kengissäkin on varaa valita värikkäitä ja omaperäisiä malleja. KLiNGELin talvisaapasvalikoimasta löydät raidallisia, kukallisia ja kauniilla printeillä somistettuja saappaita. Mitä pidät niitein koristelluista mokkasaappaista? Metallinhohtoisista, tasapaksuista nilkkurisaappaista tai kukkakuvioiduista ratsastussaappaista? Valikoimastamme löydät myös paljon värillisiä saappaita, kuten sinisiä, turkoosisia ja punaisia talvikenkiä.
KLiNGELin verkkokaupasta löydät muun muassa seuraavat piristävän yksityiskohtaiset väripilkut talven pukeutumiseen: Laura Vitan turkoosiraidalliset saappaat, siniset koristeelliset saappaat JJ Footwearilta, paksupohjaiset nauhasaappaat DKODE-merkiltä, Gaborin krokotiilikuvioidut nahkasaappaat, värikkäät mokkanahkaiset cowboybootsit Liva Loopilta sekä punaiset Mustangin talvisaappaat.
SAAPAS KESTÄÄ KOVATKIN KELIT
Talvijalkineet ansaitsevat enemmän huomiota, kuin mitä me välttämättä aina annamme niille. Ne kantavat meidät läpi tuulen ja tuiskun ja suojaavat kovilta keleiltä. Talvikengillä on merkittävä rooli pukeutumisessamme ja ovathan ne ajankohtaiset ison osan vuodesta. Moni voi yrittää sinnitellä talven läpi tennareissa tai muissa pikkukengissä, mutta se ole hyväksi jalalle eikä varsinkaan kengälle. Kenkiä kannattaa vaalia ja huoltaa, ja siirtyä talvella suosiolla kunnollisiin ja paksuihin talvijalkineisiin.
Saappaat suojaavat jalkoja korkealle säären yli ja ovat viileällä säällä korvaamattomat. Saappaiden pinta hoidetaan jo tehtaalla säänkestäväksi, jotta se jaksaa parhaalla mahdollisella tavalla suojata kantajansa jalkoja. Ohuet nahkavarret ovat säänkestävät siinä missä paksut sisävuorella varustetut, urheilullisemmat jalkineet. Nahka on materiaalina kestävä vaihtoehto ja nahkakenkiä kannattaakin hoitaa huolella, ettei niiden anna kulua turhaan, siten ne pysyvät jopa useita vuosia hyvinä ja käyttökelpoisina. Talvi- ja syyssaappaissa gore-tex-kangas on myös korvaamaton. Se on vesitiivistä ja hengittävää ja siitä voidaan valmistaa pehmeitä ja taipuisia saappaita.
KATSE POHJAAN
Sekä sisä- että ulkopohja ovat tärkeitä talvella lämmittävissä saappaissa. Sisäpohjan tehtävä on pitää jalka lämpimänä ja kuivana ja eristää mahdollinen läpitunkeva kylmyys. Ulkopohjan tehtävä on osittain sama kuin edellisen, mutta nimensä mukaisesti jo kengän ulkopuolella, eli maata vasten.
Talvikenkien sisäpohjaa voi muokata erillisten irtopohjallisten avulla. Niistä löytyy niin villapohjaisia, termokankaisia kuin pehmeyttä tai tukea antavia geelityynyjä. Ulkopohjan laadulla on erittäin suuri rooli. Sekä turvallisuuden että miellyttävyyden kannalta. Liukkaan kelin varalta paras pohja talvikenkään on kumi, jossa saa mielellään olla pohjakuviointia tai uria, jotta se muodostaa parhaan mahdollisen pidon. Kaikista tukevin malli talvikenkiin on kannasta leveä ja pyöristetty takareuna. Näin kengän kosketuspinta-ala maahan on mahdollisimman laaja ja siten myös tukeva.
TALVIKENGÄN HUOLELLINEN HOITO
Kengistä kannattaa pitää hyvää huolta, jotta ne säilyvät kauniina ja toimivina vuodesta toiseen. Uudet kengät kannattaa aina suihkuttaa kengänhoitoaineella ennen ensimmäistä käyttökertaa. Erityisesti talvikengät saavat kestää hurjimpiakin kelejä ja niitä kannattaa hoitaa kovan kohtelun jäljiltä. Talvella teitä usein suolataan ja suola tykkää imeytyä kenkiin ja jättää jälkeensä ikävät valkoiset raidat. Niitä saa pestyä pois siihen tarkoitetulla hoitoaineella. Yleisesti kannattaa aina pyyhkiä likajäljet kengistä, aina kun huomaa uusia. Mokkanahka kaipaa harjailua, jotta karvainen pinta pysyy hyvänä ja nahkaa tulee hoitaa nahanhoitoaineella.
TILAA KÄTEVÄSTI VERKOSSA
Tilaa nyt omat suosikkisaappaat kätevästi suoraan KLiNGELin verkkokaupasta. Löydät meiltä tunnettuja laatumerkkejä, kuten Ara, Caprice, Gabor, Mae&Mathilda ja Rieker sekä monia muita. Useimmat saappaamme löytyvät kattavasti useassa koossa ja tutustumalla kokotaulukkoihimme löydät varmasti sopivan koon. Löytääksesi oikean koon kannattaa aloittaa mittaamalla omien jalkojen pituus. Sen saat mitattua joko mittanauhalla mittaamalla etäisyyden kantapäästä etuvarpaan etupäähän, tai yksinkertaisesti seisomalla paperin päällä ja merkkaamalla jalkasi etu- ja takapäät kynällä paperiin ja sitten mittaamalla etäisyys mittanauhalla.
Verkkokauppamme nykyaikaisella toteutuksella tuotteita on erittäin helppo tarkastella ja esimerkiksi vertailla keskenään. Klikkaamalla kiinnostavaa tuotetta, pääset sen omalle tuotesivulle, josta löydät kaikki tiedot tuotteen yksityiskohdista, materiaaleista, koron, varren ja lestin koosta ja tuotteen hoitosuosituksista. Tuotesivuilla näet myös tarkasti tuotteen lähikuvissa, viemällä hiiren valitsemasi kuvan päälle. Jos tuote on ollut suosittu ja toiset asiakkaat ovat jo ehtineet arvioida tuotteen istuvuutta, laatua ja sopivuutta, voit tarkistaa toisten asiakkaiden arvostelut tuotetietojen alapuolelta.
Tilatessasi kengät netistä saat sovittaa niitä oman kodin rauhassa juuri silloin kun sinulle sopii. KLiNGELin verkkokauppa on sertifioidusti luotettava verkkokauppa ja etämyynnissä sinulla on aina 14 päivän vaihto- ja palautusoikeus.
